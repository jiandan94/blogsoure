---
title: "曹操赋"
date: 2017-03-24
toc: true
categories:
  - 诗词歌赋
tags:
  - 虎溪岁月
  - 诗文
---

东汉末年，桓灵败政。君失道于百姓；民毋念及“火德”。贪狼盛而紫薇衰，豪强起而暴民乱。权佞当道，途有哀鸿饿殍；英雄逐鹿，有志待价而沽。狼烟四起，烽鼓难息，州吞郡合，而终致天下三分。

期间名人，不乏有数:盖拥兵自重者，冀州袁绍；勇冠三军者，徐州吕布；衣食祖业者，益州刘璋；风流座客者，荆州刘表。然则公台寡断，奉先乏谋，季玉暗弱，景升志穷……盖以英雄称者，屈指可数矣——江东孙吴，跨江连郡，拒荆刘于江渚，败许曹于赤壁； 汉中刘备，盘踞西蜀，外抚羌夷余力，内安万民有术。此二人宏才雅量，志图天下，可以英雄称焉。然余独爱者，绝非孙刘，唯曹孟德一人而已。

为操之论，一言难尽。余观夫操之人，亦臣亦君，亦盗亦民；所谓臣君，操之气度，所谓盗民，操之性情。臣君盗民，论其一生，古人云：美玉微瑕。此之余何独慕之。

先时，宦竖乱朝，外戚干政，黄巾起而荼毒，董贼入而祸乱。惜哉，旧臣不臣，幽泣拥喟于室；新盟虽结，各怀鬼胎于心。操，身非苗裔，本承阉宦之嗣；胸藏鸿图，力尽汉臣之实。所以臣之节气，尽燃于胸，奈何持节守将，徒壁上观。呜呼!谋刀不在，檄文已失；潜龙勿用，养兵屯势。迨及气候稍聚，兵容初整，囊贤达逐汉鹿，挟天子令不臣。柔远能迩，悖(dūn)德允元。若弗尧察舜恭，则音律夺伦，文辞难兴（xìng），四凶作宰，百姓不亲。所以谓操有君度，诚乱世之枭雄。是故英雄不必至贤，而能贤贤，其身未必良将，而善将将。

及至九锡服銮，出警入跸，左右维诺，庸命卑恭。文若在前，季珪难终，时谓阿瞒窃汉之心昭昭。但帝位尤忝，汉庙未隳。姑妄言之，或操诡谲，扶汉至伪，实则矫诏以便其意欤！抑或留待子嗣，登阁僭位，旧臣切念新恩，以期戮力而为。虽然，盗名之性，穷口莫辩。使操后观司马事，未知其意何如?噫!奈何天不假年，痼疾难消，病笃岌危，梦魇复绕。未尝嘱白帝之托，恍若山野小民，而忧妻妾营生。盖戎马峥峥寿尽，富贵闻达浮云，岂不闻鸟之将死，其鸣也哀；人之将死，其情也善。

嗟乎， 余辞乡别离，求学万里，毕业将近，投笔无期。驽钝术浅，尝慕鹦鹉之机；乏善可陈，空怀击流之意。今复观三国旧事，聊以赋文，暂长精神而已。
